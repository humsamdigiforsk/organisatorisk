# Oppsummering av hva vi holder på med i DigiForsk-gruppa per 25. februar 2025

## Informasjonsrunde (alle)

### Alexandre:

Jeg sitter på ILOS en halv dag i uka som UBs kontaktperson for digitale forskningsmetoder. Det skjer ikke veldig mye, men litt mer enn det gjorde på IAKH når jeg satt der før jul. Jeg hjalp forskningslederen på ILOS (Karen Gammelgaard) til å lage en spørreundersøkelse som ble sendt til alle ILOS-ansatte, som fikk 21 svar (av 110 vitenskapelige ansatte!). Poenget var å identifisere hva folk ønsker å lære mer om for å arrangere workshops. Jeg sier fra når jeg vet hva de ønsker.    

### Gisela:

Hadde kurs i datahåndtering for	masterstudentene på musikkvitenskap og
tok for	første gang med	en kort presentasjon av av digitale verktøy som
kan være nyttige (bl.a. Nettskjema, NVivo, tilgang til Office-pakken,
Overleaf/LaTeX).  Deltok på LyX-kurset som BærUt! arrangerte i forrige
uke.  Har forskningstid	i ukene	10-12.

### Ragnhild:

Vi planlegger nytt kurs i språkmodeller den 31. mars. Jupyter lab, som vi bruker, reserverer en GPU på Fox hele tiden. Dette gjør at Jupyter lab egner seg for pedagogisk demonstrering av funksjonalitet, og utvikling av prosesser og ideer. Når man har etablert prosessene slik de skal være, bør man konvertere til .py, for senere å kjøre jobben via batch. Dette fordi batch er mer ressursbesparende. Vi hører at det foregår en kontinuerlig debatt om AI i akademia. Dette handler gjerne om UiO Chat GPT eller andre kommersielle modeller. Det vi driver med er ikke slik. Når folk får se hvordan vi lager AI-prosesser i python, blir selv skeptikere noen ganger overbevist om at dette kan være nyttig. Vi ønsker å invitere alle i gruppen med på denne reisen. På grunn av utfordringene med kapasitet er det en fordel om folk kan kurses i svært små grupper. Ta gjerne kontakt dersom dere vil delta.
